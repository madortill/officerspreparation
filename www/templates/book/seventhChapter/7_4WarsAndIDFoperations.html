<ion-view view-title="home page">
        <ion-content overflow-scroll="true" scrollbar-y="true" class="background">
          <div class="book--menu">
            <img src="img/menu-button.svg" class="book--menu-menubutton">
            <h1 class="book--menu-title">ספרים</h1>
            <img src="img/till-logo.svg" class="book--menu-logo">
          </div>
      
          <div class="book--chapters-titlecontainer">
            <h1 class="book--topiccontent-title">{{subject.name}}</h1>
          </div>

          <div class="book--text">
            <h2 class="book--topiccontent-secondtitle">
              7.4.1 מלחמת העצמאות
           </h2>

            <p class="book--text-style"><em>תאריכים: 30 בנובמבר 1947 &ndash; 20 ביולי 1949</em></p>
            <p class="book--text-style"><em>ראש הממשלה: דוד בן גוריון</em></p>
            <p class="book--text-style"><em>שר הביטחון: דוד בן גוריון</em></p>
            <p class="book--text-style"><em>ראש המטה הכללי: יעקב דורי</em></p>


            <h2 class="book--topiccontent-secondtitle">
                7.4.1.1 הרקע לפרוץ המלחמה
            </h2>
            <p class="book--text-style"><em>במהלך מלחמת העולם הראשונה (1971), נכבשה ארץ ישראל על ידי הצבא הבריטי וביולי 1922 החל הארץ שלטון המנדט. הבריטים היו מחויבים על פי כתב המנדט להקמתו של בית לאומי לעם היהודי; אולם היו להם, כפי שראינו, התחייבויות גם לערבים. בתקופת המנדט התפתח היישוב היהודי בארץ- הוקמו יישובים, פותחה הכלכלה ונוצרו מוסדות הנהגה וארגוני מגן שהיוו את המסד להקמתה של מדינה.</em></p>
            <p class="book--text-style"><em>באופן הדרגתי התהווה, במהלך תקופת המנדט הבריטי, סכסוך לאומי בין יהודים לערבים, שגם על האירועים המרכזיים הקשורים בו עמדנו. בנוסף, לתפיסתה של האוכלוסייה היהודית, נסוגה בריטניה מהבטחתה כשהחלה ביישום מדיניות "הספר הלבן" והגבילה את העלייה היהודית לארץ.</em></p>
            <p class="book--text-style"><em>המצב בארץ הביא את בריטניה להחלטה להעביר את האחריות לגבי עתידה אל האו"ם. האו"ם מינה ועדה לבחינת הבעיה (ועדת אונסקו"פ), שהמליצה על סיום המנדט הבריטי והקמת מדינה יהודית ומדינה ערבית בשטח ארץ ישראל. ב-29 בנובמבר 1947 החליטה עצרת האו"ם לקבל את ההמלצות. ההחלטה התקבלה בשמחה רבה על ידי הציבור היהודי, אך ההנהגה הערבית דחתה אותה ופתחה ב- 30 בנובמבר, למחרת קבלת ההחלטה, במלחמה כנגד היישוב היהודי בארץ שמטרתה ביטול החלטת החלוקה.</em></p>
            <p class="book--text-style"><em>מלחמת העצמאות הייתה הקשה שבמלחמות ישראל. בראשיתה, הכוחות הלוחמים היהודיים עדיין לא היו מאורגנים כצבא, והם נאצלו להתמודד עם האוכלוסייה הערבית המקומית כמו גם עם פלישה של חמישה צבאות ערביים חזקים (מצרים, סוריה, לבנון, ירדן, עירק). החזית נמתחה לאורך ולרוחב הארץ, ולמעשה, היישוב היהודי כולו עמד בסכנה. את המלחמה ניתן לחלק לשני שלבים עיקריים: השלב הראשון, מה-30 בנובמבר 1947 ועד להכרזה על הקמת המדינה, ב &ndash; 14 במאי 1948 (ה' באייר תש"ח), במהלכו התנהלה הלחימה בין כוחות המגן של הישוב לבין הערבים המקומיים. השלב השני, מפלישת צבאות ערב, יום לאחר הכרזת העצמאות, ה &ndash; 15 למאי 1948, ועד סיום המלחמה עם החתימה על הסכמי שביתת הנשק בחזיתות השונות, במהלכו התנהלה לחימה בין הצבאות הסדירים של מדינות ערב וצה"ל שהוקם בסערת המלחמה.</em></p>

            <h2 class="book--topiccontent-secondtitle">
                7.4.1.2 השלב הראשון
            </h2>
            <p class="book--text-style"><em>ראשיתה של מלחמת העצמאות התאפיינה בסדרה של פעולות טרור וגרילה שהזכירו באופיין את פעולותיו של הצד הערבי במהלך "תקופת המאורעות" אותה סקרנו לעיל. במרכזן של פעולות אלו עמדו ירי והתקפות על שכונות ספר בערים במעורבות, התקפות על התחבורה העברית, והתקפות על יישובים מבודדים. כתוצאה מכך התנהלה הלחימה בכל הארץ, ללא קווי חזית ברורים. כוחות המגן של היישוב לא התארגנו עדיין ללחימה ופעילותם הייתה הגנתית בעיקר מתוך מגמה להכיל את ההתקפות הערביות ולא להביא להסלמה. בין היהודים לערבים עמדו כוחות בריטיים שהתכוננו לפינוי מן הארץ על פי החלטת האו"ם, וניסו לקיים מראית עין של שמירה על הסדר, לעתים חוצצים בין הצדדים ולעתים מסייעים לאחד מהם. הלחימה התפרסה בהדרגה והתנהלה בגזרות רבות. בחודשים הראשונים הייתה היוזמה בידי הערבים, שנהנו מאספקת נשק וזרם מתנדבים מהארצות השכנות בהם כוחות סדירים למחצה, כמו "צבא ההצלה". שיא הצלחתם היה במרץ 1948, כאשר הצליחו להשמיד מספר שיירות ולנתק את הדרכים לירושלים, לנגב ולגליל המערבי.</em></p>
            <p class="book--text-style"><em>בה בעת עשתה הנהגת היישוב מאמצים לגבש תכנית, לגייס כוחות ולהשיג נשק. כך גובשה תכנית ד' שמטרותיה היו להשתלט באופן יזום על השטחים שיועדו על פי תכנית האו"ם למדינה היהודית תוך שמירה על נקודות יישוב הנמצאות מחוץ לשטחים אלו והבטחת הדרך אליהם.</em></p>
            <p class="book--text-style"><em>במסגרת התוכנית אף אורגנו הכוחות בחטיבות שקיבלו אחריות למרחבים מוגדרים. בראשית אפריל 1948 החל להסתמן מפנה במהלך: מבצע "נחשון" שנחשב לראשון המבצעים שבוצעו על פי עקרונות התוכנית. מטרת המבצע הייתה לפרוץ את הדרך לירושלים ובמהלכו רוכז לראשונה כוח בעוצמה של חטיבה שפעל במתכונת של צבא סדיר, במטרה לכבוש שטחים ולהחזיק בהם. המבצע נחל הצלחה חלקית בלבד, ובשבועות שלאחריו הוחל במספר מבצעים נוספים במטרה להבטיח את הדרך לירושלים ("מבצע הראל", "מבצע יבוסי", "מבצע מכבי"); העיר יפו נכבשה באופן סופי (מבצע "חמץ"); שופרו העמדות בגליל ונכבשו הערים צפת וטבריה (מבצע "יפתח", מבצע "מטאטא", מבצע "בן עמי") וכן נכבשו אזור השפלה ומישור החוף הדרומי (מבצע "ברק").</em></p>
            <p class="book--text-style">&nbsp;</p>
            <p class="book--text-style"><em>מרבית יעדיה של תכנית ד' הושגו, אך היו גם כישלונות &ndash; הדרך לירושלים לא נפרצה, גוש עציון שמדרום לירושלים נפל ומספר יישובים מבודדים פונו.</em></p>
               
            <h2 class="book--topiccontent-secondtitle">
                7.4.1.3 השלב השני
            </h2>
            <p class="book--text-style"><em>השלב השני של המלחמה נפתח עם הכרזת המדינה, ב &ndash; 14 במאי 1948. מדינות ערב איימו לפלוש אל ארץ ישראל אם יוכרז על הקמת המדינה היהודית, וברור היה למנהיגי היישוב כי הן לא תהססנה לממש איום זה. את האווירה הקשה ששררה בארץ ערב השלב השני, מבטא יותר מכל קטע מיומנו של דוד בן גוריון:</em></p>
            <blockquote>
                <p><em>"בארבע אחרה"צ הוכרזה העצמאות היהודית והוקמה המדינה. גורלה בידי כוחות הביטחון. מיד אחרי טקס ההכרזה חזרתי לבית המפקדה ונתייעצנו על המצב המחמיר... החלטנו על "גיוס" רובים במשקרים בשביל חטיבה חדשה... בערב באו ידיעות קשות גם מהנגב. הפציצו הלילה את ת"א?"</em></p>
            </blockquote>
            <p class="book--text-style"><em>הידיעות שהגיעו אל בן גוריון היו מדויקות, וגם חששו מהפצצה של תל אביב, התממש כעבור זמן קצר. לצבאות ערב הייתה עדיפות ברורה על הכוחות הצבאיים של המדינה שזה עתה נולדה, אך מכיוון שלא פעלו לפי תכנית מתואמת ותחת פיקוד אחד, לא הצליחו להביא לידי ביטוי את מלוא יכולתם. הכוחות הישראליים היו נחותים בציוד ובחימוש ובמהלך החודש הראשון לקרבות הצליחו לבלום את כוחות האויב ומנעו ממנו הישג שיסכן את קיומה של המדינה. חלק חשוב בבלימה נטלו היישובים ומגניהם עמדו מול כוחות עדיפים ורק אחדים מהם נפלו.</em></p>
            <p class="book--text-style"><span style="text-decoration: underline;"><em>צבא מצרים</em></span><em> פלש מדרום והתקדם בשני מאמצים &ndash; העיקרי צפונה לאורך מישור החוף אל עבר תל אביב; והמשני מזרחה, דרך באר שבע וחברון אל עבר ירושלים. בציר החוף הגיע הכוח המצרי, לאחר קרבות קשים ביד מרדכי, עד מצפון לאשדוד (גשר "עד הלום"), השתלט על כביש אשקלון בית גוברין וכך למעשה, ניתק את הנגב מהמדינה היהודית. בציר המשני הגיעו המצרים עד לאזור קיבוץ רמת רחל השוכן מדרום לירושלים, שם חברו לכוחות הירדנים. באזור זה התרחשו קרבות עזים והקיבוץ עבר מיד ליד מספר פעמים, רק כיבושו הסופי על ידי צה"ל, בלם את התקדמות המצרים לכיוון ירושלים.</em></p>
            <p class="book--text-style"><span style="text-decoration: underline;"><em>הלגיון הערבי של צבא ירדן</em></span><em> תקף באזור ירושלים, אך ניסיונותיו לפרוץ לעיר המערבית, נבלמו. הרובע היהודי בעיר העתיקה נפל בידי הירדנים והר הצופים נשאר כמובלעת מבודדת בשטח האויב. כוחות הלגיון התקדמו מזרחה, הגיעו עד לוד ורמלה, התבססו באזור לטרון וניתקו את הדרך לירושלים. הניסיונות לכבוש את לטרון נכשלו, אך בסופו של דבר נפרצה דרך חלופית אל העיר שכונתה "דרך בורמה" ואפשרה את חידוש הקשר והעברת האספקה.</em></p>
            <p class="book--text-style"><span style="text-decoration: underline;"><em>צבא עירק</em></span><em> פלש אל הארץ באזור גשר שבעמק הירדן אך נבלם. העירקים העתיקו את המאמץ לשומרון, הגיעו עד לעיר ג'נין ואיימו על אזור השרון ממזרח, ניסיונות לכבוש את ג'נין נכשלו.</em></p>
            <p class="book--text-style">&nbsp;</p>
            <p class="book--text-style"><em>ב &ndash; 26 במאי 1948, בעוד הקרבות בשיאם, הוקם צבא ההגנה לישראל, צבא סדיר הנמצא באופן מלא תחת מרות המדינה והוא נועד לאחד תחתיו את פעילותם של כלל הגורמים הצבאיים ביישוב. האו"ם גילה מעורבות בבעיית ארץ ישראל ומינה את הרוזן פולקה ברנדוט למתווך מטעמו. ב &ndash;11 ביוני 1948 הצליח ברנדוט להשיג הפוגה בלחימה לאורך ארבעה שבועות שלימים תכונה "ההפוגה הראשונה". ההפוגה אפשרה לצה"ל להתארגן, להתחמש, לרענן כוחות ולהתכונן לחידוש הקרבות. במהלך ההפוגה הושבעו כלל החיילים לצה"ל, הוקמו החילות השונים, נקבעו תקנים ודרגות למפקדים ועוד. במהלך ההפוגה התרחשה גם פרשיית אניית הנשק אלטלנה עליה הרחבנו לעיל.</em></p>
            <p>&nbsp;</p>
            <p class="book--text-style"><em>בראשית יולי חודשה האש. הפעם הייתה היוזמה בעיקרה בידיו של צה"ל שבמהלך "קרבות עשרת הימים" הצליח להגיע להישגים בגזרות שונות. במרכז החל ב &ndash; 9 ביולי מבצע "דני" במהלכו נכבש המרחב שבין ראש העין לעמק איילון, הערים לוד ורמלה, שדה התעופה של לוד (לימים נמל התעופה בן גוריון) ושטחים בפרוזדור ירושלים. בצפון החל מבצע "ברוש" שמטרתו הייתה כיבוש "ראש הגשר" שהחזיקו הסורים באזור משמר הירדן. כיבוש ראש הגשר אמנם לא הושג, אך נבלמו ניסיונות סוריים לכבוש את מחניים ולבתר את הגליל העליון. במקביל החל בגליל התחתון מבצע "דקל" במהלכו השתלט צה"ל על איזור נצרת, פתח את הדרך לטבריה וסילק את "צבא ההצלה". בגזרת ג'נין לא הצליחו כוחות צה"ל להשתלט על העיר וייצבו קו הגנה על הגלבוע. באזור הדרום התנהלו קרבות עזים במסגרת מבצע "אנ-פאר" ומבצע "מוות לפולש", אף אף אחד מן הצדדים לא הצליח לזכות בהישג משמעותי.</em></p>
            <p class="book--text-style"><em>ב &ndash; 19 ביולי כפה האו"ם הפוגה נוספת ("ההפוגה השנייה"), הפעם ללא הגבלה בזמן, וקרא לצדדים לפתוח במשא ומתן. ישראל נענתה לקריאה, אך מדינות ערב לא הגיבו. המתווך ברנדוט גיבש תוכנית שעיקרה ויתור ישראלי על הנגב בתמורה לגליל המערבי שהיה בלאו הכי בידיה של ישראל. ב &ndash; 17 בספטמבר 1948 נרצח ברנדוט בירושלים בידי מתנקשים בקשורים בארגון הלח"י. הרצח זעזע את המדינה, מועצת המדינה הזמנית חוקקה בעקבותיו את פקודת מניעת טרור ורבים מפעילי הלח"י נעצרו. מבחינה בין לאומית העמיד הרצח את ישראל במצב לא נוח ושיווה לתכנית שגיבש ברנדוט, מעמד של צוואה. מצב של הפוגה ללא הכרעה, כאשר כוחות האויב בשטחה, לא היה נוח לישראל והיא שאפה להגיע להכרעה ולכפות על מדינת ערב להסכים למשא ומתן.</em></p>
            <p class="book--text-style"><em>על רקע זה החלה באוקטובר סדרה חדשה של מבצעים. בחזית הדרום החל ב &ndash; 15 באוקטובר מבצע "יואב", במהלכו נפרצה הדרך לנגב ונכבשה באר שבע. בדרום מערב נסוגו המצרים עד לצפון רצועת עזרה. כך נותרה באזור שכונה "כיס פלוג'ה" (סמוך לקריית דת) חטיבה מצרית מכותרת שקווי האספקה שלה נותקו. במהלך המבצע טובעה גם אניית הדגל של חיל הים המצרי "האמיר פארוק".</em></p>
            <p class="book--text-style"><em>במקביל למבצע זה נערך באזור ירושלים מבצע "ההר" במהלכו השתלטו כוחות צה"ל על השטח שבין נחל שורק לבית גוברין. בחזית הצפון החל בסוף אוקטובר מבצע "חירם" במהלכו שוחרר הגליל העליון וצה"ל פלש אל שטח לבנון. במהלך נובמבר המשיכה הלחימה בחזית הדרום וצה"ל סיכל במסגרת מבצע "אסף" את כוונות המצרים להחריב את אחיזתם ברצועת עזה מזרחה, אל עומק שטח ישראל. לנוכח הקיפאון המדיני והחשש הישראלי מכפיית פיתרון בנוסח תכנית ברנדוט, החל בדצמבר מבצע צבאי נוסף בדרום &ndash; מבצע "חורב" במהלכו נכבש האזור שמדרום לבאר שבע עד לניצנה, וכוחות צה"ל אף חדרו לשטח סיני, כבשו את אבו עגילה והחלו להתקדם אל עבר אל עריש, מהלך שאיים בכיתור כל הצבא המצרי.</em></p> 

            <h2 class="book--topiccontent-secondtitle">
                7.4.1.4 סיום הלחימה
            </h2>
            <p class="book--text-style"><em>הישגיו של צה"ל הביאו להתקדמות במשא ומתן שנערך בחסות באו"ם באי רודוס ולחתימה על סדרה של הסכמי שביתת נשק שכונו הסכמי רודוס. ב &ndash; 24 בפברואר נחתם הסכם הראשון עם מצרים וזה הותיר בידיה את רצועת עזה, אך הביא לוויתורה על שאר חלקי הנגב. ב &ndash; 23 במרץ 1949 נחתם בראש הנקרה ההסכם עם לבנון. ב &ndash; 4 במרץ 1949 החל ברודוס המשא ומתן עם ירדן, במהלכו הם טענו לשליטה על הנגב הדרומי ועקב זאת פתח צה"ל ב &ndash; 5 במקץ במבצע "עובדה" במטרה להשתלט על אזור אילת והערבה.</em></p>
            <p class="book--text-style"><em>ההסכם עם ירדן נחתם ב &ndash; 3 באפריל 1949 ובמסגרתו נקבע כי היא תוסיף להחזיק בשטחי הגדה המערבית אך תוותר על רצועת שטח שכונתה "המשולש" שתועבר לידי ישראל. המשא ומתן עם הסורים היה ארוך וממושך במיוחד וההסכם עמם נחתם ב &ndash; 20 ביולי 1949.</em></p>
            <p>&nbsp;</p>
            <p class="book--text-style"><em>מלחמת העצמאות הסתיימה בניצחון ישראל, אך במחיר כבד &ndash; למעלה מ &ndash; 6000 איש נפלו (כאחוז אחד מכלל האוכלוסייה היהודית), כ &ndash; 1000 מהם אזרחים. שירו של חיים גורי, "הנה מוטלות גופותינו", שנכתב על סיפור מותם של שלושים וחמישה הרוגי שיירת ה &ndash; ל"ה הפך לאחד מסמליה:</em></p>
            <blockquote>
              <p class="book--text-style"><em>"הנה מוטלות גופותינו, שורה ארוכה, ואיננו נושמים.</em></p>
              <p class="book--text-style"><em>אך הרוח עזה בהרים ונושמת.</em></p>
              <p class="book--text-style"><em>והבוקר נולד, וזריחת הטללים רוננה.</em></p>
              <p class="book--text-style"><em>עוד נשוב, ניפגש, נחזור כפרחים אדומים.</em></p>
              <p class="book--text-style"><em>תכירונו מיד, זו "מחלקת ההר" האילמת.</em></p>
              <p class="book--text-style"><em>אז נפרח. עת תידם בהרים זעקת יריה אחרונה".</em></p>
            </blockquote>
            <p class="book--text-style"><em>עם תום המלחמה הייתה ישראל לעובדה קיימת וגבולותיה היו רחבים מן הגבולות שהותוו לה במסגרת תכנית החלוקה. עם סיום הלחימה התפנתה מדינת ישראל עסוק ביתר שאת בבעיות שהטרידו אותה: קליטה העלייה, ייצוב הכלכלה והקמת תשתיות.</em></p>

            <h2 class="book--topiccontent-secondtitle">
                7.4.2 ההסתננות ופעולות התגמול
            </h2>
            <p class="book--text-style"><em>הסכמי שביתת הנשק שנחתמו עם מדינות ערב בתום מלחמת העצמאות, כוננו גבולות ברורים יחסית בין ישראל לשכנותיה, ויצרו ועדות מיוחדות שהיו אמורות לפקח על ההסכמים ולברר מחלוקות בין הצדדים. הסכמים אלו היו אמורים להיות זמניים בלבד ולהתבטל כאשר הצדדים יגיעו להסכם שלום כולל; בפועל הסכם כזה לא נחתם וקווי הפסקת הנשק שנודעו בשם הקו הירוק, הפכו למעשה לגבולותיה של ישראל. זה היה גבול יבשתי באורך של כאלף קילומטר, רובו המכריע לא נשען על מכשול טבעי, הוא חצה את ירושלים, חילק כפרים והפריד אותם מאדמותיהם החקלאיות וסימונו לא היה תמיד קיים או ברור. במספר מקומות לאורך הגבולות בהם הייתה מחלוקת בין הצדדים בנוגע לריבונות, כוננו שטחים מפורזים (כמו באזור ניצנה, בירושלים ובעיקר בגבול עם סוריה). ישראל ומדינות ערב היו חלוקות בניהן בנוגע לכללים החלים בהם: ישראל טענה כי שמורה לה הזכות לקיים בשטחים המפורזים פעילות אזרחית מלאה עד לקו הגבול. סוריה ומדינות ערב, לעומת זאת, תפסו אותם כשטחי הפקר בהם אסורה כל פעילות ובכלל זאת פעילות אזרחית או חקלאית. על רקע זה פרצו תקריות רבות שהתרחבו לעתים לכדי קרבות.</em></p>
            <p class="book--text-style">&nbsp;</p>
            <p class="book--text-style"><em>בעיה נוספת שהתעוררה כתוצאה מן הגבולות המפותלים והארוכים הייתה תופעת ההסתננות לישראל שהחלה בשלהי מלחמת עצמאות וגברה בשנים הבאות. בהסכמי שביתת הנשק נכלל סעיף שאסר את חצייתו של הגבול על ידי אזרחים, אף על פי כן עוד במהלך המלחמה החלה תופעה של אזרחי מדינות ערב שחצו את קו הגבול והסתננו לשטח מדינת ישראל. תחילה אלה היו כפריים שביקשו לחזור אל כפריהם על מנת להציל רכוש או לקצור יבול, אך הסיכון שבהסתננות הרתיע את רובם ובהדרגה שינתה ההסתננות של פניה.</em></p>
            <p class="book--text-style"><em>בשנים הבאות היו מרבית המסתננים "מסתננים מקצועיים" שחדרו למטרות גנבה, שוד, רצח וחבלה. הסלמה בפעילות זו חלה באוגוסט 1955, עת החלו לפעול יעידות ה"פידאיון" (מערבית: "המחרפים את נפשם") שאומנו על ידי המצרים ברצועת עזה וחדרו מכיוונה, ומאוחר יותר גם מכיוון ירדן, למטרות חבלה ורצח.</em></p>
            <p class="book--text-style"><em>בהתאם לעקרונות אלו פעלה ישראל כנגד כפרים ששימשו בסיסים למסתננים, דרכי תחבורה ששימשו אותם וכו'. פעולות אלו בוצעו בתחילה על ידי היחידות הסדירות (גבעתי, גולני, חטיבה 7), אך זכו להצלחה מצומצמת. באוגוסט 1953 הוקמה יחידה 101, יחידת קומנדו, מצומצמת בגודלה, ששימשה "מעבדה" לבחינת שיטות לחימה. בחודשים המעטים בהם פעלה, הציבה סטנדרטים חדשים של כושר לחימה וביצעה פעולות רבות מעבר לגבול שנחלו הצלחה.</em></p>
            <p class="book--text-style"><em>בינואר 1954 מוזגה יחידה 101 לחטיבת צנחנים, בשנים שעד מלחמת סיני בוצעו פעולות תגמול רבות בשטח מצרים, ירדן וסוריה. מבחינה צבאית היו אלה פעולות מוצלחות, נרכש בהן ניסיון קרבי ופותחו שיטות לחימה שהונחלו לכל הצבא. אולם, למרות ההצלחה, לא היה בפעולות אלה להביא להפסקת הטרור נגד ישראל. בין המנהיגים הישראלים שררה חוסר הסכמה ביחס ליעילותן של פעולות התגמול, אשר התפרצה לאחר הפעולה בכפר קיביה שבירדן (אוקטובר 1953).</em></p>

            <h2 class="book--topiccontent-secondtitle">
                7.4.3 מלחמת סיני (מבצע קדש)
            </h2>
            <p class="book--text-style"><em>תאריכים: 29 באוקטובר 1956 &ndash; 5 בנובמבר 1956</em></p>
            <p class="book--text-style"><em>ראש הממשלה: דוד בן גוריון</em></p>
            <p class="book--text-style"><em>שר הביטחון: דוד בן גוריון</em></p>
            <p class="book--text-style"><em>ראש המטה הכללי: משה דיין</em></p>

            <h2 class="book--topiccontent-secondtitle">
                7.4.3.1 הרקע לפרוץ המלחמה
            </h2>
            <p class="book--text-style"><em>מלחמת סיני הייתה מלחמת-מנע בה פתחה ישראל נגד מצרים. ברקע למלחמה עמדו מספר סיבות:</em></p>
            <p class="book--text-style">
<ul class="book--text-style">
<li><em> *  "פידאיון": מאפריל 1955 הופעלו יחידות ה"פידאיון" הכפופות למודיעין המצרי. הם חדרו מגבול מצרים ולאחר מכן גם מגבול ירדן למטרות חבלה ורצח ושיבשו את החיים התקינים ביישובי הספר. פעולות התגמול שביצעה ישראל לא הביאו למיגור התופעה.</em></li>
<li><em> *  חופש השיט: כבר בשנת 1951 מנעו המצרים מעבר אניות ישראליות בתעלת סואץ וכעבור שנתיים גם מעבר סחורות לישראל באניות הנושאות דגל זר. בשנת 1953 הם חסמו את מצרי טירן המובילים לנמל אילת, ובשנת 1955 סגרו גם את המרחב האווירי שמעל המצרים.</em></li>
<li><em> *  ערעור מאזן הכוחות: בספטמבר 1955 נחתנה עסקת הנשק הצ'כית &ndash; מצרית. העסקה הבטיחה למצרים נשק חדיש ובכך הפרה את מאזן הכוחות בינה לבין ישראל והקנתה למצרים יתרון בהתמודדות צבאית עתידית. בנוסף החלה מצרים בהקמת פיקוד צבאי משותף עם סוריה וירדן.</em></li>
<li><em> *  הסכם עם צרפת ובריטניה: הנסיבות הבינלאומיות זימנו לישראל שעת כושר ובעלי ברית. ביולי 1956 הכריז נשיא מצרים, גמאל עבד אל-נאצר, על הלאמת תעלת סואץ, צעד שפגע מאוד בבריטניה וצרפת והביא אותן לשקול תגובה צבאית. לישראל היו באותה העת יחסים הדוקים למדי עם צרפת וזו יצרה את הקשר עם בריטניה; שלושת המדינות הגיעו להסכם חשאי על תכנית פעולה משותפת. עיקרי ההסכם היו כי ישראל תיצור איום צבאי על תעלת סואץ ובכך תספק למעצמות עילה להתערב. הן מצדן תצגנה אולטימטום לשני הצדדים, להפסיק את האש ולסגת למרחק 10 מייל מגדות התעלה, תתפוסנה את העמדות לאורכה ותבטחנה את חופש השיט. סביר להניח כי מצרים לא תיענה לתביעות אלה ובמקרה זה, שתי המעצמות תפתחנה בפעולות צבאיות נגד מצרים וישראל תהיה חופשית לפעול בסיני בהתאם לתכניותה.</em></li>
</ul>
</p>

          </div>
      
        </ion-content>
      
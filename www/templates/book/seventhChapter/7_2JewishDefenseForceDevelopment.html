<ion-view view-title="home page">
  <div class="background">
    <div class="book--menu">
      <img src="img/backbutton.svg" class="book--menu-menubutton" ng-click="goBack()">
      <h1 class="book--menu-title">ספרים</h1>
      <img src="img/till-logo.svg" class="book--menu-logo">
    </div>

    <div class="book--chapters-titlecontainer">
      <h1 class="book--topiccontent-title">{{subject.name}}</h1>
    </div>
    <ion-content overflow-scroll="true" scrollbar-y="true" class="text-top">
      <div class="book--text">

        <p class="book--text-style">
          <em>כפי שראינו בשער החמישי, החל מתקופת העלייה השנייה החל להתבסס בארץ כוח מגן עברי שעסק בשמירה ובהגנה. בפרק זה נבקש
            לסקור בקצרה את כלל המחתרות, הגופים ושיתופי הפעולה עם צבאות זרים שהתקיימו בארץ ישראל קודם להקמתו של צה"ל. הפרק
            הוא מושגי באופיו ודן בכל ארגון וארגון בנפרד במטרה להשלים את התמונה ולסקור את התשתית עליה נשען צה"ל בעת הקמתו.</em>
        </p>

        <h1 class="book--topiccontent-title">
          7.2.1 במלחמת העולם הראשונה
          <br>
        </h1>

        <h2 class="book--topiccontent-secondtitle">
          7.2.1.1 ניל"י (נצח ישראל לא ישקר)
        </h2>
        <p class="book--text-style">
          <em>ניל"י היה גוף מחתרתי שהוקם ב &ndash; 1915 על ידי אהרון אהרונסון (1876 &ndash; 1919) וכמה מצעירי מושבות העלייה הראשונה
            במטרה לסייע לבריטים לכבוש את הארץ מידי הטורקים במהלך מלחמת העולם הראשונה. זאת מתוך הנחה ששלטון בריטי יקדם את
            האינטרס הציוני. במהלך פעולתה סייעה המחתרת במסירת מידע לבריטים על תנועות ומתקנים של טורקיה ומעצמות המרכז, בהן
            הם נלחמו. ניל"י מנתה מספר מצומצם של חברים, מרכזה היה בזיכרון יעקב ובין מנהיגיה יש להזכיר, לצד אהרונסון, גם את
            אבשלום פיינברג. אנשי הארגון הצליחו ליצור קשר עם הבריטים שהתנהל, על פי רוב, באמצעות ספינה שהגיעה ממצרים אל חוף
            עתלית. פעילותם עוררה התנגדות ביישוב ובקרב מנהיגים ציוניים, בשל החשש כי הטורקים עשויים להעניש את היישוב כולו במקרה
            שתתגלה המחתרת. אף על פי כן, בין ניל"י להנהגה הציונית התקיימו קשרים מסוימים.</em>
        </p>
        <p class="book--text-style">
          <em>בספטמבר 1917 לכדו הטורקים יונת דואר ששלחו אנשי ניל"י אל הבריטים וגילו את קיומה של המחתרת. הם פשטו על המושבה זיכרון
            יעקב וביצעו מעצרים. בין העצורים היו שרה אהרונסון, אחותו של אהרון וחברת הארגון, שעונתה קשות וכן יוסף לישנסקי ונעמן
            בלקינד, שניים מחברי הארגון שנתלו בדמשק.</em>
        </p>

        <h2 class="book--topiccontent-secondtitle">
          7.2.1.2 הגדודים העבריים
        </h2>

        <p class="book--text-style">
          <em>"הגדודים העבריים" הם כינוי לגדודי צבא יהודיים שהוקמו על ידי הבריטים במלחמת העולם הראשונה ולחמו לצדם נגד מעצמות
            המרכז. הוגה הרעיון היה זאב ז'בוטינסקי, שראה בגדודים אמצעי להשגת תמיכה בריטית בהגשמת השאיפות הציוניות בארץ ישראל.
            הגדוד הראשון היה "גדוד נהגי הפרדות" אשר הורכב מיהודים בעלי נתינות זרה שהטורקים גירשו מארץ ישראל עם פרוץ המלחמה.
            הגדוד היה גדוד תובלה שנועד לסייע לבריטים בקרבות גליפולי, מפקדו היה קולונל בריטי וסגנו היה יוסף טרומפלדור. עם
            סיום המערכה, בשנת 1916, פונה הגדוד ופורק. חלק מחייליו התנדבו להמשך שירות והועברו ללונדון, שם היוו גרעין לגדוד
            חדש שהוקם בחודשים הבאים.
          </em>
        </p>
        <p class="book--text-style">
          <em>בעקבות לחצו של ז'בוטינסקי הוקמו בשנים הבאות גדודים נוספים שהורכבו מקבוצות יהודים שונות ועסקו בלחימה ממש. בסוף 1917
            הוקדם "הגדוד הראשון (38) של קלעי המלך" (הגדוד הלונדוני) שהורכב ברובו ממהגרים יהודים ממוצא רוסי שהתגוררו בבריטניה.
            לאחר פרסום הצהרת בלפור, הוקם "הגדוד השני (39) של קלעי המלך" (הגדוד האמריקני) שהורכב ברובו ממהגרים יהודים שחיו
            בארצות הברית אך טרם החזיקו באזרחות אמריקנית ומגרעין של אנשי "החלוץ" בהנהגת יצחק בן צבי ודוד בן גוריון. "הגדוד
            השלישי (40) של קלעי המלך" (הגדוד הארץ ישראלי), הוקם לאחר שהבריטים כבר החלו בכיבוש הארץ והגיעו לריכוז היהודי באזור
            המרכז.</em>
        </p>
        <p class="book--text-style">הגדודים השונים לקחו חלק במאמץ המלחמתי ועם תום המלחמה, היוו חלק ניכר מן הכוחות הבריטיים ששהו בארץ ישראל. לאחר המלחמה
          פורקו שני הגדודים הראשונים ואילו הגדוד הארץ ישראלי הפך ל – "גדוד הראשון ביהודה", ולימים הפך לחלק מחיל המצב הקבוע
          בארץ והוסיף להתקיים עד למאי 1921.
        </p>

        <h2 class="book--topiccontent-secondtitle">
          7.2.2 ארגוני השמירה
        </h2>
        <h2 class="book--topiccontent-secondtitle">
          7.2.2.1 בר גיורא
        </h2>
        <p class="book--text-style">
          <em>בר גיורא הוא ארגון השמירה הראשון בארץ ישראל שהוקם בשנת 1907, במהלך ימי העלייה השנייה. מייסדיו היו פעילות ממפלגת
            "פועלי ציון" ובראשו עמד ישראל שוחט. הארגון נקרא על שמו של שמעון בר גיורא, אחד ממנהיגי המרד הגדול והוקם במטרה
            ליטול את האחריות על השמירה והביטחון של היישובים שהוקמו בארץ ישראל מידי השומרים הזרים (הערבים). סיסמת הארגון הייתה
            "בדם ואש יהודה נפלה, בדם ואש היא תקום".</em>
        </p>
        <p class="book--text-style">
          <em>חברי "בר גיורא" חתמו על חוקה שחייבה אותם בשמירה על משמעת וחשאיות. החברים קיבלו על עצמם את העבודה והשמירה בחוות
            סג'רה וכעבור זמן מה הצליחו "לכבוש" את השמירה גם במסחה (כפר תבור) ובמושבות נוספות.</em>
        </p>

        <h2 class="book--topiccontent-secondtitle">
          7.2.1.2 השומר
        </h2>
        <p class="book--text-style">
          <em>בשנת 1909, בעקבות הצלחתם של חברי "בר גיורא", הוחלט על הרחבת פעילות השמירה ועל הקמתו של ארגון גלוי ורחב יותר שיהווה
            "הסתדרות שומרים" &ndash; ארגון "השומר". מטרתו הייתה גם היא ליטול את האחריות על השמירה והביטחון של היישוב היהודי
            בארץ ישראל מידי השומרים הזרים (הערבים). אנשי "השומר" היו ברובם אנשי העלייה השנייה, חברי "פועלי ציון" שהושפעו
            מתנועת המהפכה ברוסיה, והיו פעילים בהגנה העצמית היהודית כנגד הפרעות שם.</em>
        </p>
        <p class="book--text-style">
          <em>המועמדים להצטרפות לארגון עמדו בבחינות גופניות ואידיאולוגיות, בסופן נערך טקס השבעה סודי. בתחילה הם פעלו לביסוס השמירה
            העברית בגליל ואחר כך פנו גם למושבות הוותיקות &ndash; ראשון לציון, רחובות וחדרה. "השומר" היה אף אחראי להקמתם של
            מספר יישובים ובהם תל עדשים וכפר גלעדי.</em>
        </p>
        <p class="book--text-style">
          <em>ב &ndash; 1913 הגיע הארגון לשיא כוחו והצליח "לכבוש" את השמירה במושבות רבות, אך חודשים ספורים לאחר מכן, סולק מחלקן
            ועם פרוץ מלחמת העולם הראשונה נאלץ לרדת למחתרת וכמה מחבריו נעצרו.</em>
        </p>
        <p class="book--text-style">
          <em>עם ראשיתו של השלטון הבריטי בארץ והקמתה של מפלגת "אחדות העבודה", סברו רבים ממנהיגי היישוב כי יש להטיל את השמירה
            על גוף רחב ועממי, בניגוד לעמדתם של ותיקי "השומר" ששאפו לשמור על האופי החצי חשאי והאליטיסטי של הארגון. על רקע
            חילוקי דעות אלו, ובצל מאורעות תל-חי, התכנסה במאי 1920 האספה אחרונה של "השומר", במסגרתה הוחלט שהארגון יתפרק מרצונו
            ויעביר את סמכויותיו הביטחוניות למפלגת "אחדות העבודה". ימים אחדים לאחר מכן הוכרז בוועידת "אחדות העבודה" בכנרת
            על הקמת ארגון "ההגנה".
          </em>
        </p>

        <h2 class="book--topiccontent-secondtitle">
          7.2.3 ארגוני המחתרת
        </h2>
        <h2 class="book--topiccontent-secondtitle">
          7.2.3.1 ה"הגנה"
        </h2>
        <p class="book--text-style">
          <em>לאחר כיבוש ארץ ישראל בידי הבריטים בתום מלחמת העולם הראשונה, סברו רבים כי הם ייטיבו את המצב הביטחוני וכי לא יהיה
            עוד צורך בשמירה. אולם כפי שראינו, תוך שנים מעטות התלקח הסכסוך הישראלי &ndash; ערבי לכדי שורה של אירועים אלימים.
            באמצע יוני 1920, התכנסה בקבוצה כנרת ועידה של מפלגת "אחדות העבודה". לאחר ויכוחים מרים נפלה ההחלטה לפזר את "השומר"
            ולהקים ארגון חדש &ndash; "ההגנה". הוחלט כי ארגון זה יהיה עממי ורחב, כך שיוכל להתמודד עם האיום הנשקף על היישוב
            ולהגן עליו. מטרת הארגון הייתה להוות כוח צבאי עממי גדול הכפוף למרות מוסדות היישוב וכולל בתוכו כל גבר ואישה הכשירים
            לשירות.</em>
        </p>
        <p class="book--text-style">
          <em>ה"הגנה" עסקה בהגנה על היישובים והשכונות היהודיים במהלך המאורעות של שנות העשרים, כשהיא הופכת בהדרגה לארגון ריכוזי
            וגדול יותר. ב &ndash; 1930 הוקמה "המפקדה הארצית", גוף אזרחי בו היו חברים שלושה נציגים של הסתדרות העובדים ושלושה
            נציגים נוספים של "המחנה האזרחי" (איכרים, עירוניים, רוויזיוניסטים) שפיקח על פעולות הארגון. במרוצת השנים הבאות
            הוקמה רשת להברחת נשק מאירופה במטרה לחמש את חברי הארגון.</em>
        </p>
        <p class="book--text-style">
          <em>במהלך מאורעות תרצ"ו &ndash; תרצ"ט גבר שיתוף הפעולה בין "ההגנה" לבריטים במסגרת הנוטרות, פלוגות הלילה המיוחדות ועוד.
            במקביל הוקמו פלוגות שדה (פו"ש), יחידות ניידות שיצאו אל מחוץ ל"גדרות" היישובים והשכונות היהודיים על מנת לקדם את
            הפורעים ולאתר את בסיסיהם. הארגון אף לקח חלק בפעולות בלתי חוקיות כגון העלייה על הקרקע של יישובי "חומה ומגדל" ופעולות
            ההעפלה. במהלך מלחמת העולם השנייה התהדק שיתוף הפעולה עם הבריטים. ב &ndash; 15 במאי 1941 הוקם הפלמ"ח (פלוגות המחץ),
            על רקע איום פלישה של כוחות צבא גרמניים ואפשרות השתלטותם על ארץ ישראל. הפלמ"ח היווה "חטיבה ארצית מגויסת", כלומר,
            יחידה צבאית שעמדה לרשות הפיקוד העליון והמנהיגות המדינית של היישוב. כל עוד עמד איום הפלישה הגרמני בתוקף, נתמך
            ואומן הארגון על ידי הבריטים, אך כאשר סכנה זו התרחקה, הסירו ממנו הבריטים את ידם והוא הפך לגוף מחתרתי. על מנת לממן
            את פעילויות הפלמ"ח, חילקו מחלקותיו של זמנן בין אימונים לבין עבודה בקיבוץ. המסגרת הארגונית שנוצרה בפלמ"ח והחלוקה
            לגדודים, פלוגות, מחלקות ו"שירותים" המופקדים על תחומים מיוחדים, השפיעה רבות על צה"ל והיוותה את התשתית למבנהו הארגוני.</em>
        </p>
        <p class="book--text-style">
          <em>בשנים שלאחר מלחמת העולם השנייה, שימשו "ההגנה" והפלמ"ח מכשיר הביצוע של המוסדות הלאומיים ביצירת לחץ על ממשלת המנדט
            להקמת מדינה יהודית, עסקו באינטנסיביות בפעולות ההעפלה, בהקמה ובאבטחה של נקודות יישוב חדשות ושל תשתיות לאומיות
            ועוד. עם פרוץ מלחמת העצמאות ב &ndash; 30 בנובמבר 1947, מילאו ה"הגנה" והפלמ"ח תפקיד מפתח בהגנה על היישוב. על בסיס
            הפלמ"ח שולבו בצה"ל שלוש חטיבות: הראל, יפתח והנגב, שלחמו בגזרות השונות. עם הקמתו של צה"ל פורקה ה"הגנה" אך גופיה,
            מחלקותיה ואנשיה היוו את הבסיס להקמתו של הצבא החדש. בחודשים הבאים הוסיף הפלמ"ח לפעול בתוך צה"ל ובמסגרת נפרדת,
            אך ב &ndash; 5 בנובמבר 1948, הוא פורק לחלוטין.</em>
        </p>

        <h2 class="book--topiccontent-secondtitle">
          7.2.3.2 האצ"ל (ארגון צבאי לאומי)
        </h2>
        <p class="book--text-style">
          <em>בעקבות מאורעות תרפ"ט (1929), מדיניות ההבלגה והאכזבה מביצועיה, התעוררה ביקורת על דרכה של "ההגנה" ודרישה שתעבור לפעולות
            התקפיות. באפריל 1931 פרשו מפקד מחוז ירושלים של הארגון, אברהם תהומי (1903-1990) וקבוצת מפקדים ששמרו לו אמונים.
            הם הקימו ארגון מחתרת חדש, שכונה בתחילה "ארגון ב"; בחודשים הבאים הצטרפו אליהם צעירים שהשתייכו אל תנועת בית"ר ואל
            התנועה הרוויזיוניסטית. במאי 1937, לנוכח מאורעות תרצ"ו-תרצ"ט שבו תהומי וחבריו והתאחדו עם ה"הגנה"; ארגון ב" נותר
            בחזקתם של הרוויזיוניסטים שהעניקו לו שם חדש &ndash; ארגון צבאי לאומי (אצ"ל).</em>
        </p>
        <p class="book--text-style">
          <em>מטרת הארגון הייתה להביא להקמת מדינה יהודית בארץ ישראל על שתי גדות הירדן (ארץ ישראל המנדטורית והחלק שהפך בשנות העשרים
            לממלכת עבר הירדן). לצורך כל האמינו מנהיגיו כי יש לעבור מהבלגה והגנה פסיבית להגנה אקטיבית ולביצוע פעולות תגמול
            נגד הערבים. האצ"ל נתפס על ידי "ההגנה" והנהגת היישוב כארגון סורר שאינו מקבל את מרותם. ולכן, היה היחס אליו קשה
            ובתקופות מסוימות אף הידרדר לרדיפתם ולהסגרתם לשלטונות הבריטים (תקופת ה"סזון").</em>
        </p>
        <p class="book--text-style">
          <em>בתחילה התמקד האצ"ל במעשי תגמול על התקפותיהם של הערבים ובמבצעי העפלה של התנועה הרוויזיוניסטית (עליית אף על פי).
            לאחר פרסום הספר הלבן השלישי (של מקדונלד) במאי 1939, הוא החל לפעול גם נגד מטרות בריטיות. עם פרוץ מלחמת העולם השנייה
            השהה הארגון את מאבקו בבריטים, וכמו ה"הגנה", ביקש לשתף איתם פעולה במלחמתם בנאצים. קבוצת חברים באצ"ל שהתנגדה להפסקת
            המאבק נגד הבריטים, פרשה והקימה את ארגון "לוחמי חירות ישראל" (לח"י).</em>
        </p>
        <p class="book--text-style">
          <em>בתחילת 1944, עוד טרם הסתיימה מלחמת העולם השנייה, חידש האצ"ל את המאבק בבריטים והכריז מרד על שלטונם. באוקטובר 1945
            הושג הסכם על שיתוף פעולה במאבק בבריטים בין המחתרות במסגרת תנועת "המרי העברי". ב &ndash; 22 ביולי 1946, פוצץ בירושלים
            מלון המלך דוד ששימש את שלטונות המנדט, בפעולה שנויה במחלקות שבוצעה בהובלת האצ"ל אך גונתה לאחר מעשה על ידי ה"הגנה".
            פעולה זו הובילה לפירוק תנועת "המרי העברי", ולאחריה המשיך האצ"ל בפעולות עצמאיות.</em>
        </p>
        <p class="book--text-style">
          <em>עם פרוץ מלחמת העצמאות ב &ndash; 30 בנובמבר 1947, מילא האצ"ל תפקיד מרכזי בקרבות. בין השאר כבשו כוחותיו את יהוד ואת
            שכונת מנשייה הצמודה ליפו. עם פלישת צבאות ערב לארץ ישראל נלחם הארגון בעיקר באזור רמת רחל במטרה לעצור את התקדמות
            הצבא המצרי. לאחר הקמתו של צה"ל ב- 26 במאי 1948 שולבו כוחות האצ"ל בצה"ל. בירושלים (שלא הייתה אמורה להיות חלק מן
            המדינה היהודית בהתאם למתווה שהתקבל באו"ם) המשיכו כוחות האצ"ל לפעול באופן עצמאי. ביוני 1948 התקרבה אל חופי הארץ
            "אלטלנה", ספינה שהובילה נשק שרכשו האצ"ל ועולים חדשים. מנחם בגין, מפקד האצ"ל לשעבר, דרש שהנשק יועבר לידי יחידות
            האצ"ל בירושלים, בן גוריון סירב לכך. בסופו של דבר, הגיעו הדברים לכדי חילופי אש בין אנשי האצ"ל לחיילי צה"ל, והספינה
            הוטבעה כאשר התקרבה אל חופי תל אביב. בעקבות האירוע פורקו לחלוטין יחידות האצ"ל ופוזרו בתוך צה"ל, וכמאתיים מאנשי
            הארגון נעצרו.
          </em>
        </p>

        <h2 class="book--topiccontent-secondtitle">
          7.2.3.3 הלח"י (לוחמי חירות ישראל)
        </h2>
        <p class="book--text-style">
          <em>עם פרוץ מלחמת העולם השנייה החלו חילוקי דעות באצ"ל: רוב חברי הארגון ובהם מפקדו, דוד רזיאל, החליטו להפסיק את המאבק
            בבריטים ולשתף פעולה במלחמתם &nbsp;בגרמניה הנאצית; קבוצה קטנה ובראשה אברהם ("יאיר") שטרן התנגדו לקו זה וביקשו
            להמשיך ולהילחם בבריטים אשר היו לתפיסתם האויב המרכזי של היישוב. הפורשים הקימו ארגון מחתרתי קטן שלימים ייקרא "לוחמי
            חירות ישראל" (לח"י), ומטרתו הייתה סילוק הבריטים מן הארץ והקמת מדינה יהודית. במהלך פעילותו פגע הלח"י במתקנים ובנציגים
            בריטיים, פעולות שהיו שנויות במחלוקת ביישוב.</em>
        </p>
        <p class="book--text-style">
          <em>הבריטים רדפו את הארגון, כלאו רבים מחבריו, וב-12 בפברואר 1942, רצחו את שטרן שהיה מנהיגו. בנובמבר 1943 הצליחו חברי
            הלח"י שהיו כלואים בלטרון לברוח מכלאם, וביצעו כמה פעולות בולטות ובהן ניסיון התנקשות בנציב העליון הבריטי (אוגוסט
            1944) ורצח הלורד מוין, השר לענייני המזרח התיכון שיש במצרים (נובמבר 1944).</em>
        </p>
        <p class="book--text-style">
          <em>עם תום המלחמה המשיך הארגון בפעולותיו נגד הבריטים: התקיף מחנות צבא, הצית את בתי הזיקוק בחיפה ועוד. עם פרוץ מלחמת
            העצמאות החל הלח"י לפעול גם נגד הערבים, ועם הקמת צה"ל פורק הארגון בכל הארץ פרט לירושלים, וחבריו שולבו ביחידות
            הצבא. ב- 17 בספטמבר 1948 רצחו ארבעה מיוצאי הארגון את פולקה ברנדוט, ששימש מתווך מטעם האו"ם בין ישראל מדינות ערב.
            הרצח זעזע את המדינה, מועצת המדינה הזמנית חוקקה בעקבותיו את פקודת מניעת טרור ורבים מפעילי הלח"י נעצרו. רק כעבור
            עשורים רבים הכירה המדינה בפועל של חברי הלח"י והנציחה את מעשיהם.</em>
        </p>

        <h2 class="book--topiccontent-secondtitle">
          7.2.4 התגייסות היישוב במלחמת העולם השנייה
        </h2>
        <p class="book--text-style">
          <em>כפי שציינו בשער החמישי, בבסיס פעולת היישוב במלחמת העולם השנייה עמדה דילמה באשר ליחסים עם הבריטים: מחד הוא ביקש
            לסייע להם במאבקם בגרמניה הנאצית, אך מאידך, דווקא לנוכח האירועים באירופה, היה צורך להיאבק בסגירת שערי הארץ בפני
            הפליטים היהודים המבקשים להגיע אליה. לבסוף, התפשטות הלחימה לכיוונה של ארץ ישראל גרמה לרבים להניח בצד את כעסיהם
            ולהתנדב לצבא הבריטי. הסוכנות היהודית פנתה עוד בשלביה הראשונים של הלחימה אל בריטניה בבקשה להקים כוח צבאי יהודי
            שיילחם לצדן של בעלות הברית. בריטניה לא נענתה באופן מלא להצעה, ובפועל דחתה את ביצועה וגייסה באופן עצמאי יהודים
            מן היישוב כתומכי לחימה. </em>
        </p>
        <p class="book--text-style">
          <em>בהדרגה ובלחץ הסוכנות הורחב הגיוס ונוצרו יחידות קרביות יהודיות, עד שב &ndash; 1944 הוקמה החטיבה היהודית הלוחמת (חי"ל)
            שכונתה גם הבריגדה היהודית. החטיבה לחמה תחת דגל ועליו מגן דוד ונתפסה כמי שמייצגת באופן רשמי את העם היהודי. לאחר
            המלחמה נודעה חשיבות רבה למפגש בין חיילי הבריגדה שלחמו בצפון איטליה לבין ניצולי השואה. החיילים פעלו במחנות העקורים
            ומילאו תפקיד חשוב בהפעלתה של תנועת ההעפלה (העלייה הבלתי חוקית לארץ) ובהמשך ברכישת נשק עבור ה"הגנה".</em>
        </p>
        <p class="book--text-style">
          <em>פרשייה חשובה נוספת בהקשר זה היא סיפורם של הצנחנים הארצישראליים שגם הם הופעלו בלחץ הסוכנות היהודית. צנחנים אלו הוכשרו
            על ידי הבריטים לצניחה מעבר לקווי האויב לצורך מילוי מספר תפקידים: הצלת שבויי מלחמה בריטים, הפעלת אלחוט ביחידות
            הפרטיזנים ושליחות בקרב הקהילה היהודית. לבסוף יצאה התכנית לפועל רק לקראת סופה של המלחמה ובהיקף מצומצם, שלושים
            ושלושה צנחנים הוצנחו באזור דרום אירופה וחמישה נוספים חדרו אליה דרך הקרקע. הם נתקלו בקשיים רבים, שנים עשר מהם
            נתפסו ונפלו בשבי ושבעה מהם הוצאו להורג. עם זאת, הצנחנים שהצליחו להגיע לכלל פעולה (בעיקר ברומניה ובסלובקיה) ומילאו
            תפקיד חשוב בעידוד הקהילות היהודיות המקומיות.</em>
        </p>
        <p class="book--text-style">
          <em>לצדם של יהודי ארץ ישראל, פעלו בצבאות השונים יהודים רבים נוספים שמלאו תפקיד חשוב בלחימה ובכלל זאת בצבא האדום, בצבא
            ארצות הברית ובצבאות נוספים. אלו וגם אלו רכשו במהלך מלחמת העולם השנייה ניסיון צבאי רב ששימש מאוחר יותר את צה"ל
            במהלך מלחמת העצמאות.</em>
        </p>


      </div>

    </ion-content>
  </div>
